---
title: Bijzonder vak
published: 2020-10-22
tags: [blog]
authors: 
    - name: "bruuteuzius"
      gitHubUserName: "bruuteuzius"
---

_Hi! Als recruiter voor .NET specialisten zag ik dat je in het veld werkt. Ik ben altijd bezig mijn netwerk te vergroten. Je gaat vast Ã³Ã³it van baan of opdracht wisselen, mocht dat nu zijn, over een jaar of zelfs langer, ik hoor graag van je. Tot dat punt kan het geen kwaad om te connecten? RecruiterX_

Hoi RecruiterX dank voor je bericht. Hoewel je naam me niet direct bekend voorkomt en je profielfoto ook niet, denk ik dat we elkaar kennen? Anders mijn oprechte excuses dat ik je tutoyeer. Ik doe inderdaad iets met .NET. Ken je die techniek? Het is een framework die nogal onderhevig is aan verandering omdat Microsoft de laatste tijd toch echt wel achter is gekomen dat meer open source minded bezig zijn zn vruchten af werpt. Zo heb je het oude vertrouwde .NET 4.8 (alweer) die eigenlijk alleen op windows machines werkt,Â  .NET Standard waarmee je libraries kan maken die zowel op linux als op windows benaderbaar kunnen zijn en je hebt .NET core (3.1 alweer). Die laatste zit een heel ecosysteem onder met fancy CLI tools, code generatie en test frameworks. De gangbare editor is VSCode (voor linux, windows en OSX) of Jetbrains Rider of zelfs (als een bedrijf veel geld heeft) Visual Studio 2019 enterprise. Excuses ik rebbel maar door want als ik eenmaal ben begonnen met typen of praten over mijn werk, dan kan ik moeilijk stoppen. Wist je trouwens dat Mcirosoft tegenwoordig al bezig is om .NET standard ook alweer een andere naam te geven? Lastig bij te houden soms hoor ;) Maargoed dat hoef ik jou niet allemaal te vertellen natuurlijk want je weet vast waar je het over hebt. Â Hoe groot is jouw netwerk eigenlijk? Zit je al lang in het vak? Buro5 ken ik helemaal niet, is dat nieuw? En wat houdt het precies in om recruitment consulant te zijn? Consulteer je dan andere bedrijven in hoe je recruitment doet? En ga je ook langs bij de mensen? Krijg je dan ook een lease-auto? Recruitment of HR lijkt mij ook wel leuk. Of een beetje van beide. Maarja ik heb ook ooit bedacht om een tijd buschauffeur te worden. Contact met de mensen enzo, iedere dag hetzelfde op een lijndienst tussen Enschede en Oldenzaal ofzo, leek me echt fantastisch :) Â  Mag ik trouwens vragen hoe je me gevonden hebt? Ben wel benieuwd hoe dat werkt. Ken je me via via? LinkedIn zegt via een 3e? Of heb je een zoekmachine gebruikt en ".net" uitgetiept en kwam je onder andere bij mij uit? Â  Ook klopt het dat ik ooit van baan ga wisselen, hoe weet je dat? Kennen we elkaar toch? Misschien van de basisschool in Dedemsvaart? Was jij dat blonde meisje dat een klas lager zat en in de pauze altijd bij Corine ging zitten? Â  Hoor graag van je, ben erg benieuwd!Â  Â  mvgr, Â  bruuteuzius

_Hallo bruuteuzius, Haha, wat een enthousiast bericht! Wij kennen elkaar niet, ik ben op jouw profiel terecht gekomen na een zoektocht naar .NET Specialisten. Zoals in mijn eerste bericht gezegd, ben ik altijd bezig met mijn netwerk uit te bereiden aangezien ik zelf sinds Augustus dit jaar begonnen ben als consultant. Door zowel in contact te staan met potentiele kandidaten en klanten probeer ik zowel vraag als aanbod bij elkaar te brengen. Kandidaten een nieuwe uitdaging bieden en werkgevers een nieuwe werknemer bezorgen. Sta jij momenteel open voor een nieuwe uitdaging? Of, voor welke baan mag ik jou altijd een bericht sturen mocht ik dat ooit in proces hebben? Groeten, RecruiterX_

Hallo RecruiterX, Toch vreemd dat we elkaar niet kennen, mijn oprechte excuses dat ik u zomaar begon te tutoyeren. Kan ook eigenlijk niet he, meteen tutoyeren ook al kennen we elkaar niet. Leek toch zo, sorry daarvoor. U kwam me zo bekend voor... Wat toevallig dat u dat zegt, ik ben zelf ook altijd bezig om mijn netwerk uit te breiden. Zelf ben ik voor IT-begrippen nogal oud, ik loop al iets van 15 jaar mee in het vak. Toch heb ik nog niet zoveel connecties als u. Kent u al uw connecties persoonlijk? Ik wel, ik heb ze allemaal ontmoet en met ze samengewerkt of (online) mee gesproken. Dat vind ik prettig dat ik contact houd met mensen die ik goed ken. Maar ik ken u nog niet zo goed, dus voordat we contact gaan leggen zou ik u wel iets beter willen leren kennen. Â  Daarom heb ik een aantal vragen voor u opgesteld, waardoor ik u sneller hoop te leren kennen :

1\. Wat is uw mooiste herinnering van vroeger? Aan uw foto te zien bent u nog niet heel erg oud, dus dat is vast geen moeilijke vraag haha ;)

2\. Waar bent u geboren en heeft u nog veel contact met uw ouders?

3\. Bent u goed in cijfers onthouden?

4\. Wat doet u graag in het weekend?

5\. Als u iets zou moeten tekenen, wat tekent u dan het liefst?

6\. Voor welk gerecht mag men u snachts wakker maken?

7\. Bent u meer een propper of een vouwer?

8\. Leest u wel eens een boek en zo ja welk genre?

9\. Wanneer heeft iemand u voor het laatst gevraagd hoe het met u gaat?

10\. Wat zit er altijd in uw winkelmandje als u boodschappen gaat doen?

Dit zijn slechts een paar vragen uit het repertoir. Als u alle vragen beantwoord zal ik ze ook allemaal beantwoorden en kunnen we wel zeggen dat we elkaar kennen. Dat maakt het ook meteen een stuk persoonlijker he. Dat weet je misschien niet maar er zijn ook mensen in uw vakgebied die zomaar een stuk tekst naar honderden zogenoemde â€œkandidatenâ€ sturen in de hoop maar wat reactie te krijgen. Maar zo bent u natuurlijk niet he, dat heb ik wel door, volgens mij bent u echt iemand de het persoonlijk aanpakt. In afwachting van antwoord op mijn 10 vragen verblijf ik. Haha altijd al eens willen typen, zoâ€™n ouderwetse zin :) Maar ik meen het wel, ik kijk uit naar de antwoorden van mijn 10 vragen. Â 

Met vriendelijke groet,

bruuteuzius Â   
ps: vandaag kwam ik er achter dat het .NET framework tegenwoordig al op versie .NET 5.0.0-rc.1 zit. Die rc staat voor release candidate. Dus dat betekent dat het productie-waardig is, maar nog niet officieel en er kunnen misschien nog wat kleine bugs in zitten.

> update 22-10-2020 : Helaas heeft onze lieftallige recruiter niet meer geantwoord na mijn vragen ğŸ˜¥
