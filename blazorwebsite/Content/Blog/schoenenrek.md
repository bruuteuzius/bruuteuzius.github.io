---
title: Schoenenrek
published: 2020-09-20
tags: [hout]
authors: 
    - name: "bruuteuzius"
      gitHubUserName: "bruuteuzius"
---

Je kent het wel : je gooit je schoenen ergens in een hoek neer. Vervolgens zegt je vrouw : "Wat is hier de bedoeling van?", waarop je antwoord : "Dat was een jedi-knight die ik met mijn lightsaber heb vermoord en dit is er van overgebleven". Als je vrouw niet van Star Wars houdt, is dat geen leuk grapje ðŸ˜œ Maar alle gekkigheid op een stokje, schoenen opruimen staat wel zo netjes in de gang, dus heb ik bedacht een schoenenrek te maken.

Wederom heb ik vurenhout gekocht. Want lekker makkelijk te bewerken en niet al te duur. Voor dit project heb ik een paar lengtes dunne planken gehaalt (waar de schoenen op komen te liggen) en ik had nog wat lengtes 4,4cm balken liggen voor de poten.

Net zoals de automatische planning app die ik aan het maken ben, moet ook het schoenenrek aan een aantal constraints voldoen :

- maximaal 60 hoog (dan kun je er op zitten)
- maximaal 90 breed (dan past ie onder de trap tussen de deur naar de woonkamer en de boekenkast)
- mijn schoenen zijn 30cm dus zo diep moet ie zijn.
- 1 verdieping moet 26cm hoog zijn want dan kunnen de laarzen van mijn vrouw er onder
- je moet er met de stofzuiger onderdoor kunnen

Na wat gemeten en gezaagd te hebben, heb ik 4 van de 6 planken een hoekje uitgezaagd.

- ![](media/img_20200725_145619.jpg)
    
- ![](media/img_20200725_145723.jpg)
    
- ![](media/img_20200725_145823.jpg)
    

Ik was altijd gewend om met de zaag die bij de decoupeerzaag hoorde te zagen, maar ik ben er achter gekomen dat je met een zeer dunne fijne zaag veel netter zaagt. Goh, no shit Sherlock ðŸ˜œ

Het frame (de poten) had ik uitgemeten, op lengte gezaagd en gemonteerd. De vierkante blokjes die ik overhield passen precies tussen de planken om de juiste afstand te behouden tussen de planken :

![](media/img_20200725_145858.jpg)

Om het feest compleet te maken nog de plank er bovenop en natuurlijk moet alles helemaal web 2.0 zijn (afgeronde hoekjes ðŸ˜œ) dus de schaaf erbij!

- ![](media/img_20200725_151342.jpg)
    
- ![](media/img_20200725_151413.jpg)
    

Natuurlijk ook nog een boel schuren met een fijne korrel om het hout mooi glad te maken en goed voor te bereiden op de laklaag. Het kale resultaat ben ik in ieder geval tevreden over :

![](media/img_20200730_205757.jpg)
